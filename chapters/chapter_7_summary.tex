\chapter[Podsumowanie]{Podsumowanie}
\label{chapter:summary}

Celem pracy było nawiązanie do monitorowania aplikacji
rozwijanych w chmurze, a więc i tym samym weryfikowania stanu maszyn (wirtualnych lub fizycznych) poprzez
okresowe pobieranie metryk, określających ich stan. Dużą rolę w tym aspekcie odgrywają także logi, czyli
informacja zapisywana przez program do, jak to się najczęściej dzieje, plików tekstowych zlokalizowanych
na tym samym hoście. Logi pozwalają zobrazować przebieg działania programu i tym różnią się od metryk, że
wgląd w ich zawartość daje nieprzerwany obraz, podobny do taśmy filmowej, w ciągle zmieniający się stan w jakim
aplikacja w danym momencie się znajduje. 

Dzięki ogólnej architekturze projektu udało się stworzyć narzędzie pozwalające na zbieranie, wizualizację 
oraz prostą analizę logów. Autor, dzięki pracy całego zespołu oraz
społeczności projektu \textbf{monasca}, miał szansę i z sukcesem wprowadził oraz zaimplementował komponenty
odpowiedzialne przede wszystkim za wspomniane funkcje. Warto nadmienić, że udział autora
miał zarówno charakter pośredni - ocena kodu, akceptacja proponowanych zmian oraz bezpośredni - implementacja, a same zmiany
miały wysoce rozproszony charakter. Innymi słowy, fakt że nowe funkcje stały się częścią końcowego produktu, 
odzwierciedlony był w więcej niż jednym projekcie, wchodzącym w jego skład. 
Właśnie z tego powodu niemożliwe było całkowite skupienie się w części praktycznej na zagadnieniu 
jakim jest analiza logów. Niemniej, autor pracy dyplomowej, brał aktywny udział w kreowaniu
koncepcji alarmów generowanych na podstawie logów (\ref{chapter:application_own:plans:alarm_on_logs}).

Autor pracy dyplomowej odniósł sukces, będąc częścią lub autorem wielu zmian, z których spora część dotyczyła
właściwych funkcji, a pozostałe stanowiły zadania poboczne, wspierające te wcześniej wymienione. Niestety z uwagi
na charakter części praktycznej, rozwijanej także na płaszczyźnie zawodowej, 
nie wszystkie aspekty mogły zostać w pracy dyplomowej omówione i przedstawione (\ref{chapter:application_own}). 

Istotnym aspektem jest, że udało się uzyskać teoretyczny wgląd w całość procesu jakim
jest monitorowanie oraz praca z logami dla systemów informatycznych, głównie na poziomie anatomii metryk, alarmów
oraz samych logów. Ponadto zdobyto teoretyczne podstawy dotyczące procesu efektywnego zbierania, normalizacji oraz 
archiwizacji. Dzięki nim autor pracy magisterskiej ma szansę na lepsze rozumienie stawianych
wymagań, a implementowane przez niego zmiany będą charakteryzować się wyższym poziomem jakości. Okazuje się bowiem, że
zadania, tak z pozoru trywialne jak przesyłanie kolejnych rekordów informacji pobranych z logów, w celu ostatecznego
zaprezentowania ich użytkownikowi, są nad wyraz skomplikowane, jeśli dotyczą wysoce rozbudowanego, rozproszonego, systemu 
informatycznego.