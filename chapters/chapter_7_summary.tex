\chapter[Podsumowanie]{Podsumowanie}
\label{chapter:summary}

Celem pracy, jak zostało to wcześniej przedstawione, było nawiązanie do monitorowania aplikacji
rozwijanych w chmurze, a więc i tym samym weryfikowania stanu maszyn (wirtualnych lub fizycznych) poprzez
okresowe pobieranie metryk, określających ich stan. Dużą rolę w tym aspekcie odgrywają także logi, czyli
informacja zapisywana przez program do, jak to się najczęściej dzieje, plików tekstowych zlokalizowanych
na tym samym hoście. Logi pozwalają zobrazować przebieg działania programu i tym różnią się od metryk, że
wgląd w ich zawartość daje nieprzerwany obraz, podobny do taśmy filmowej, w ciągle zmieniający się stan w jakim
aplikacja w danym momencie się znajduje. 

Nawiązując do tematu pracy dyplomowej - \textbf{Zbierania, analiza oraz wnioskowanie - znaczenie logów w chmurach
    obliczeniowych} - nie udało się osiągnąć wszystkich zamierzonych celów. Autor, dzięki pracy całego zespołu oraz
społeczności projektu \textbf{monasca}, miał szansę i z sukcesem wprowadził oraz zaimplementował komponenty
odpowiedzialne przede wszystkim za zbieranie logów oraz wizualną ich analizę. Warto nadmienić, że udział autora
miał zarówno charakter pośredni - ocena kodu, akceptacja zmian oraz bezpośredni - implementacja, a same zmiany
miały wysoce rozproszony charakter. Innymi słowy, fakt że nowe funkcje stały się częścią końcowego produktu, 
odzwierciedlony był w więcej niż jednym projekcie, wchodzącym w jego skład. Właśnie z tego powodu niemożliwe było
skupienie się w płaszczyźnie praktycznej na zagadnieniu jakim jest analiza logów (oprócz udziału w kreacji
koncepcji alarmów na logach 
%w tym nawiasie wyskakują znaki zapytania zamiast odnośnika jakiegoś
(\ref{chapter:application:plans:alarm_on_logs})). Dodatkowo brak czasu podyktowany był ciągle
napływający zgłoszeniami od zespołów zlokalizowanych w innych placówkach Fujitsu, zajmujących się kwestiami testów
funkcjonalnych oraz bezpieczeństwa.

Pomimo to autor pracy dyplomowej odniósł sukces, będąc częścią lub autorem wielu zmian, z których spora część dotyczyła
właściwych funkcji, a pozostałe stanowiły zadania poboczne, wspierające te wcześniej wymienione. Niestety z uwagi
na charakter części praktycznej nie wszystkie mogły zostać w pracy dyplomowej omówione i przedstawione 
%tu też są znaki zapytania w pdf
(\ref{chapter:application:plans}). 
Ponadto udało się uzyskać teoretyczny wgląd w całość procesu jakim
jest monitorowanie oraz praca z logami dla systemów informatycznych, głównie na poziomie anatomii metryk, alarmów.
W kontekście logów teoretyczne informacje dotyczące procesu efektywnego zbierania, normalizacji oraz archiwizacji 
również zostały uzyskane. Dzięki nim autor pracy magisterskiej ma szansę na lepsze rozumienie stawianych
wymagań, a implementowane przez niego zmiany będą charakteryzować się wyższym poziomem jakości. Okazuje się bowiem, że
zadania tak z pozoru trywialne jak przesyłanie kolejnych rekordów informacji pobranych z logów, w celu ostatecznego
zaprezentowania ich użytkownikowi, są nad wyraz skomplikowane jeśli we wszystkim obecny jest wysoce rozbudowany
i rozproszony system informatyczny.