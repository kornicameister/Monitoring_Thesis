\chapter[Wstęp]{Wstęp}
\label{chapter:introduction}

\section{Uzasadnienie i wybór tematu}

\textbf{Zbieranie, analiza oraz wnioskowanie - znaczenie logów w chmurach obliczeniowych}. 

Chmury obliczeniowe są obecnie w fazie, która w cyklu życia żywych organizmów określana jest mianem gwałtownej ekspansji. Wiele firm
informatycznych, takich jak HP - organizacja stojąca za systemem operacyjnym RedHat, inwestują swój czas w tematykę związaną z chmurami.
Najczęściej wynikiem takich działań jest produkt końcowy - dystrybucja OpenStack według przepisu danej firmy. Ciekawostką jest tutaj,
że obecnie najbardziej popularne rozwiązanie, jakim jest OpenStack, to produkt o otwartym kodzie źródłowym. Podobnie zresztą jak
aplikacje i biblioteki programistyczne, które powstały i powstają dalej, jako produkt uboczny prac nad poszczególnymi komponentami
wspomnianej implementacji chmury obliczeniowej. Ten fakt, jest nade wszystko źródłem popularności i powodem dla którego duże spółki, 
korporacje informatyczne delegują zespoły programistów, aby pracowały nad rozszerzaniem kodu źródłowego, czy to w kontekście
dodawania nowych funkcji, czy też naprawy zauważonych błędów. Na obecną chwilę (styczeń 2016), na stronie \href{https://wiki.openstack.org/wiki/Contributors/Corporate}{\textbf{OpenStack Contributors}}\footnote{https://wiki.openstack.org/wiki/Contributors/Corporate}
znaleźć można informację o ponad 310 firmach, które oficjalnie podpisały umowę o współpracy z fundacją OpenStack. Liczba faktycznych kontrybutorów
jest jednak jeszcze większa, ponieważ wspomniana strona nie specyfikuje osób indywidualnie zaangażowanych w rozwój \textbf{OpenStack}.
Przedstawiony powyżej rozmiar całej społeczności przekłada się w sposób bezpośredni na szybki rozwój i szybkie adaptowanie chmury przez firmy chcące wykorzystywać ją do realizowania własnych celów biznesowych. Szybki rozwój stanowił także bodziec ku spopularyzowaniu usług takich jak
\textbf{PaaS}\footnote{Platform As a Service},
\textbf{IaaS}\footnote{Infrastructure As a Service},
\textbf{SaaS}\footnote{Software As a Service}.
Ich wspólnym mianownikiem jest natychmiastowa dostępność odpowiednio platformy, infrastruktury oraz oprogramowania, zaraz po zakupie. Ponadto wszystko
odbywa się na wirtualnej płaszczyźnie z minimalnym wkładem własnym ze strony kupującego. Jednocześnie stale wzrasta liczba usług, które
potencjalny kupujący może nabyć. Popyt na nie jednocześnie stymuluje podaż. Pojawiają się coraz to nowsze rozwiązania, stare są aktualizowane lub
zastępowane innymi aplikacjami, a sam koncept \textbf{as a service} staje się obecny w kolejnych aspektach życia. 

Temat pracy dyplomowej, który można by przedstawić, po angielsku, jako \textbf{Logging As A Service}, sam w sobie nie jest zagadnieniem
nowym. Niemniej, został on zaproponowany jako uzupełnienie dla projektu \textbf{monasca}\footnote{Nadrzędnym i pierwszym kontrybutorem była firma HP} przez
firmę Fujitsu, której autor pracy dyplomowej jest pracownikiem. 
\textbf{monasca} skupia się na zagadnieniu monitorowania aplikacji oraz maszyn, na których te aplikacje działają, dając wgląd w niejako
chwilowy stan, w jakim system aktualnie się znajduje, jak działa, czy też jak wiele zużywa zasobów przetwarzając dane. Nie informuje to jednak o 
przebiegu procesów, konsumujących dane zasoby. Takie informacje można uzyskać z logów. Nawiązując do tematu, okazuje się, że operacje na logach, takie jak 
zbieranie w dużym systemie informatycznym, przechowywanie, czy też w dalszej kolejności przetwarzanie na potrzeby analizy, jest dużo bardziej 
skomplikowane niż mogłoby się wydawać. Ponadto, źródło informacji, jakimi są kolejne rekordy zapisywane w plikach logów, często okazuje się nieocenione w 
odnajdywaniu pierwszych symptomów, które mogą oznaczać poważne problemy z poprawnym działaniem monitorowanych aplikacji.

\section{Cel i zakres pracy}

Głównym celem pracy magisterskiej jest omówienie logowania w rozproszonych systemach, chmurach obliczeniowych, 
z uwzględnieniem aspektów dotyczących zbierania, analizowania oraz możliwości wyciągania wniosków z zebranych danych.
Omawiając ten temat ważne jest uwzględnienie rozwijającego się trendu \textbf{monitorowania jako serwisu} dla usług 
działających w chmurach, ze wskazaniem na \textbf{logowanie jako serwis}. Pomimo, że \textbf{LaaS}\footnote{Logging as a 
Service - logowanie jako serwis} może być traktowane jako całkowicie odrębny segment, logicznie jest on częścią 
monitorowania, stąd też możliwości przezeń oferowane wpisują się w ten sam zbiór funkcjonalności. 
% to zdanie leci do rozdzialu 6
Ponadto w pracy zwrócono uwagę na aspekt związany z otwarto źródłowym charakterem aplikacji.

W rozdziale \ref{chapter:monitoring} zawarty jest opis monitorowania, jako techniki
analizowania stanu systemu. Omówione są w nim elementy, które wchodzą w skład aplikacji
monitorujących oraz zadania jakie są przed nimi stawiane. Duży nacisk został położony
na zobrazowanie alarmu jako funkcji logicznej oraz opisanie zalet, jakie z tego faktu
wynikają. Ostatecznie przedstawione zostały ogólne korzyści oraz konkretne przypadki użycia,
w których monitorowanie może okazać się pomocne.

Rozdział \ref{chapter:logs} poświęcony został głównemu zagadnieniu poniższej pracy dyplomowej - logom.
Te, często niedocenianie przez administratorów dużych systemów, zostały omówione od strony teoretycznej. Szczególna uwaga 
została poświęcona logom jako strukturze danych, formatom ich przechowywania oraz klasyfikacji. Ponadto przedstawione zostały 
zagadnienia dotyczące zbierania, archiwizacji oraz przetwarzania logów wraz z problemami, które mogą wystąpić 
podczas wykonania wspomnianych operacji.

Rozdział \ref{chapter:monitoring_architecture} poświęcony został zagadnieniu jakim jest
\textbf{monitorowanie} oraz \textbf{logowanie} jako serwis. Paradygmaty, \textbf{MaaS} oraz \textbf{LaaS}, stanowią ważny 
element nowoczesnych chmur obliczeniowych, których głównym celem jest dostarczenie możliwie największej ilości 
funkcjonalności tradycyjnych systemów komputerowych, jako możliwej do natychmiastowego wykorzystania usługi. Szczególna uwaga 
została poświęcona \textbf{logowaniu jako serwis}. Oprócz samej architektury tego rozwiązania, przedstawione zostały wyzwania 
stawiane przez \textbf{LaaS} oraz korzyści wynikające z adaptacji lub implementacji tej techniki.

Pobocznym celem rozdziałów \ref{chapter:monitoring}, \ref{chapter:logs}, \ref{chapter:monitoring_architecture} było zdobycie 
wiedzy teoretycznej, pozwalającej na lepsze zrozumienie tworzonego rozwiązania od strony teoretycznej. Tym samym autor zdobył 
potrzebne umiejętności i informacje, które pozwolą na lepsze i rzeczowe komentowanie, proponowanie nowych funkcji oraz rozwijanie już istniejących.  

W rozdziale \ref{chapter:application}, poprzez przedstawienie obecnej architektury oraz serwisów, wchodzących w skład całego 
rozwiązania, przedstawiona została złożoność projektu. Omówione komponenty, stanowią część projektu \textbf{monasca}, jednak
posiadają zupełnie odrębny cel. Podczas gdy, w pierwszy ze wspomnianych projektów, nadrzędną rolę odgrywają metryki,
aplikacja, a tym samym część praktyczna, skupia się na logach. W tym też rozdziale, omówiona została również
koncepcja kompleksowej instalacji projektu \textbf{monasca} (LaaS+Maas), opartego o narzędzie Ansible, 
służące do automatyzacji tego procesu.

Rozdział \ref{chapter:application_own} stanowi faktyczne omówienie dotychczasowego wkładu w rozwój obecnie istniejących
komponentów części praktycznej, omówionych w rozdziale \ref{chapter:application}. Warto dodać, że całość aplikacji tworzona 
jest na wielu płaszczyznach, łącząc w sobie elementy związane z bazami danych, przetwarzaniem dużych ilości informacji
oraz prezentowaniem ich użytkownikowi. Ważnym czynnikiem jest także współpraca ze społecznością całego 
projektu \textbf{monasca}, celem akceptacji proponowanych zmian oraz dyskusji, jak powinny wyglądać elementy, które w całym 
projekcie nie były jeszcze obecne.

Ostateczne, rozdział \ref{chapter:application_own:plans} służył opisaniu planów rozwojowych, zaprezentowanych na
forum całego zespołu oraz społeczności, przez autora pracy dyplomowej. 