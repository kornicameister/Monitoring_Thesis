\section{\textbf{MaaS} - Monitorowanie jako serwis}
\label{chapter:monitoring_architecture:maas}

Kontrolowanie stanu programu oraz monitorowanie przebiegu jego pracy nie jest samo w sobie pojęciem nowym. Istnieje praktycznie od początku 
aplikacji komputerowych. Najprostszego, najbardziej trywialnego przykładu można doszukiwać się już w momencie tworzenia aplikacji.
Debugowanie, czyli proces krokowej analizy przebiegu działania, jest dla programisty sposobem odnalezienia wadliwego miejsca w algorytmie.
Podobne zastosowanie można znaleźć dla analizy logów, a w szczególności dla stosu błędów. Każda ze wspomnianych czynności wpisuje się w tradycyjny model
monitorowania, znany jako \textbf{Monitoring On-Premise}. Posiada on, oprócz długiego czasu istnienia, wiele zalet takich jak:
\begin{itemize}
    \item zlokalizowany jest blisko monitorowanego systemu, co oznacza często, że znajduje się wewnątrz tej samej, prywatnej, sieci,
    \item prywatna sieć znacząco podnosi bezpieczeństwo danych zebranych z monitorowanych komponentów, ponieważ pakiety nie muszą
    wędrować w sieci globalnej,
    \item ciągła dostępność, z uwagi na bycie faktyczną częścią sieci internetowej, która może działać niezależnie od globalnej,
    \item elastyczność, dzięki której wbudowane rozwiązanie może zostać ściśle dopasowane do konkretnych potrzeb
\end{itemize}

Mimo wymienionych zalet, rozwiązanie to ma jedną znaczącą wadę - koszt oraz czas potrzebny na jego wstępne przygotowanie oraz
późniejsze dopasowywanie. To, co oferuje chmura w tym aspekcie, można podsumować w następujący sposób:
\begin{itemize}
    \item[niższe koszty] - chodzi tutaj o początkowy kapitał potrzebny w przypadku standardowego modelu biznesowego do
    rozpoczęcia działalności. Dla firm informatycznych jest to koszt przygotowania rozwiązania, do którego można zaliczyć także koszty opłacania programistów czy zakupu sprzętu. Innym ważnym elementem jest czas. Implementacja nowych funkcji, testy, naprawa
    błędów oraz ostatecznie wsparcie, prócz aspektu czasowego, również stanowią element kosztorysu. Większość z nich znika w momencie
    kiedy cała infrastruktura oraz aplikacja są już dostępne w chmurze, a potencjalnie przedsiębiorstwo musi jedynie opłacać korzystanie z nich.
    \item[brak kosztów infrastruktury] - wynika on z omawianego wyżej punktu. Pod pojęciem infrastruktury rozumieć należy nie
    tylko fizyczny sprzęt, ale również i wszelkie oprogramowania konieczne dla napisania programu. Przykładowo już od pewnego czasu
    dostępne są w pełni funkcjonalne edytory online. W wielu miejscach nie ustępują one standardowym, instalowanym na komputerach.
    Wspomniane \textbf{IDE}\footnote{IDE - \textit{Integreted Development Environment}, zintegrowane środowiska programistyczne} zgodnie
    z nazwą integrują się z innymi aplikacjami, również dostępnymi przez przeglądarkę i działającymi w chmurze, których zadaniem jest
    testowanie kodu w sposób automatyczny. Wynika stąd, że konieczność kupowania drogich komercyjnych licencji przestaje być nieunikniona.
    \item[wsparcie techniczne] - osoby posiadające wysoką wiedzę ekspercką w danej dziedzinie dostępne są poza organizacją. Ponownie
    znika dzięki temu koszt zatrudnienia i w dalszej kolejności opłacania programistów posiadających szczegółową wiedzę na temat serwisów, pozwalających
    na automatyczne monitorowanie, czy też testowanie aplikacji. Wszystko dostępne jest w modelu \textbf{SaaS} - \textit{Software As A Service}.
    To przedsiębiorstwa je oferujące zatrudniają odpowiednio wyszkolonych pracowników, jako pomoc techniczną w danej dziedziczenie \cite{maas_does_it_work}.
\end{itemize}

Pod szyldem \textbf{MaaS} znaleźć można wszelkiego rodzaju aplikacje komputerowe, których głównym celem jest dostarczenie użytkownikowi końcowemu (typowo administratorowi) zestawu narzędzi, pozwalających na monitorowanie docelowego systemu. Docelowo, oprogramowanie tego typu, to natychmiastowy dostęp do gotowego rozwiązania,
zaprojektowanego z myślą o wsparciu serwerów, baz danych, sieci (w tym również urządzeń sieciowych), dysków twardych
oraz ostatecznie samych aplikacji. Co ciekawe \textbf{MaaS} może być również zastosowany do monitorowania
samej chmury obliczeniowej oraz samego siebie. 