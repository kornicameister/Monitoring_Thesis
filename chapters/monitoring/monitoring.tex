\section{Monitorowanie}
    Monitorowanie w informatyce nie różni się szczególnie od monitorowania w innych dziedzinach nauki lub przemysłu. 
    W najszerszym tego słowa znaczeniu odnosi się ono do uzyskania wiedzy na temat tego, co się aktualnie dzieje w systemie.
    Jest to proces, w wyniku którego możliwe jest uzyskanie wiedzy na temat obciążenia systemu, rozmiarów danych oraz ich przepływu. Monitorowanie jest zestawem aplikacji z zakresu przetwarzania oraz analizy danych w czasie rzeczywistym. 
    Głównym zadaniem, jakie przyświeca omawianej gałęzi informatyki, jest alarmowanie administratorów systemu o wszelkich
    odchyleniach od normy. Utrzymujące się odchylenia, mogą wówczas skutkować wyłączeniem monitorowanego
    komponentu, przez co niemożliwa będzie poprawna praca całego systemu. Najlepszym przykładem takiej sytuacji, 
    jest wzrost ilości niedostarczonych wiadomości w kolejce (przykładowo Kafka lub RabbitMQ). Przykładowa kolejka, jeśli jest ona integralną częścią systemu, ma za zadanie przesyłanie danych. Stąd też awaria tego typu zatrzymałaby cały system \cite{monitoring_and_alerting}.
    
\subsection{Techniki monitorowania}
    Wśród technik monitorowania wyróżnić można dwie podstawowe gałęzie. Podejście \textbf{pasywne} oraz \textbf{aktywne}. Oba wzajemnie uzupełniające się.
    W pierwszym podejściu administrator systemu wyłączony jest z procesu monitorowania stanu dopóki pewien
    punkty krytyczny nie zostanie przekroczony. W tym momencie wystosowywane jest powiadomienie informujące o zaistniałej
    sytuacji. W podejściu aktywnym natomiast, administrator może na bieżąco analizować dane spływające z systemu.
    Rozwiązania monitoringu najczęściej dostarczane są razem z programami pozwalającymi na
    wizualizację zebranych próbek w formie diagramów oraz wykresów. W połączeniu z faktem, że monitorowanie odbywa się
    w czasie rzeczywistym, administrator może szybciej zauważyć niepokojące symptomy wskazujące
    na nieprawidłowe działanie pewnych komponentów lub systemu jako całości.
    Rozwiązanie pasywne utożsamia się z alarmowaniem, podczas gdy aktywne z monitorowaniem \cite{monitoring_and_alerting}.
    
    \subsection{Monitorowanie - części składowe}
    Niezależnie od przyjętego modelu monitoringu, niezmiennie, składa się on zawsze z metryk oraz danych, gdzie nadrzędną 
    ich własnością jest czas alarmów, notyfikacji, a także agentów \cite{monitoring_and_alerting}.
    
        \subsubsection{Agenci}
        Proces monitorowania rozpoczyna się od agentów. Agent jest to specjalny program działający nieprzerwanie w systemie, którego
        zadaniem jest zbieranie informacji na temat działania tego systemu. Warto w tym miejscu nadmienić, że agent może zbierać dane odnoszące się do pojedynczej aplikacji. Jego zadaniem jest, poza pobraniem danych, przetłumaczenie ich na dane 
        numeryczne. Wynika stąd pewna własność metryk - kolejne pomiary muszą być reprezentowane za pomocą wartości numerycznych.
        Nie jest to problem dla statystyk takich jak aktualne zużycie procesora lub pamięci. Z drugiej strony zadaniem agenta
        może być również weryfikacja czy na danej maszynie działa serwer WWW. Poniekąd zachodzi wtedy normalizacja danych. Fakt, że
        serwer działa i jest w stanie obsługiwać żądania, może być reprezentowany za pomocą liczby 1, podczas gdy 0, mogłoby sygnalizować
        przeciwny fakt. Opisany proces może zachodzić w sposób ciągły lub być okresowo wznawiany \cite{monitoring_and_alerting}.
        \newglossaryentry{monitoring_agent}{
            name=Agent,
            description={Aplikacja działająca na monitorowanej maszynie, odpowiedzialna ze zbieranie metryk}
            } 
        
        \subsubsection{Metryki}
        Dane zebrane od agentów przechowywane są w formie metryk. Jest to struktura danych optymalizowana pod kątem
        efektywnego przechowywania liczb. Nie miałyby one jednak większego znaczenia bez kontekstu, w którym zostały
        zabrane. Dlatego też każda pojedyncza metryka opisana jest zestawem innych wartości dającym wgląd w takie
        informacje jak na przykład:
        \begin{itemize}
            \item miejsce pochodzenia,
            \item rodzaj metryki,
            \item data zebrania.
        \end{itemize}
        Faktyczna liczba \textit{wymiarów}\footnote{\textbf{Dimensions} - meta dane opisujące zabraną metrykę} może
        zostać dowolnie ustalana. Dzięki nim możliwe jest, w późniejszym czasie, przeglądanie zebranych pomiarów
        na dowolnym poziomie agregacji. W dalszym procesie przetwarzania metryki grupowane są w serie czasowe. Ich ilość
        zależy przede wszystkim od rodzaju informacji jaką chce się uzyskać \cite{monitoring_and_alerting}.
        
        \subsubsection{Alarmy}
        Alarmy generowane są na podstawie metryk przez oprogramowanie zwane monitorem. Alarm, jeśli zostanie wygenerowany, 
        odnosi się do sytuacji szczególnej, która zaistniała w systemie. Wspomniane aplikacje analizują wygenerowane metryki, 
        porównując otrzymaną wartość z dostarczoną im konfiguracją. Bazując na niej są w stanie stwierdzić, że jeśli
        własność A przekroczyła maksymalną lub minimalną wartość określoną ilość razy, konieczne jest poinformowania o tym
        administratora systemu. Jednocześnie alarm najczęściej zapisywany jest do bazy danych. Pozwala to na późniejszą analizę 
        w kontekście historycznym \cite{monitoring_and_alerting}. 
        
        \subsubsection{Powiadomienia}
        Notyfikacje są generowane przez system monitoringu jeśli dany alarm przejdzie w stan aktywny. Mogą przyjąć praktycznie
        dowolną formę, wszystko zależy od pomysłowości programistów stojących za przygotowaniem takiego rozwiązania.
        Najczęściej spotykane jest wysłania wiadomości mailowej na wskazany adres, informującej o 
        przekroczeniu pewnych wartości granicznych w określonym komponencie całego systemu. Spotyka się również inne formy:
        \begin{itemize}
            \item[SMS] - na wskazany numer telefonu wysłana jest wiadomość SMS, zawierająca skrócony opis zaistniałego problemu,
            \item[ITS] - z angielskiego - \textbf{Issue Tracking System} - notyfikacja w bardzej wyrafinowanej formie specjalnych rodzai stron internetowych, w których zgłaszane są wszelkie problemy, jakie napotkano
            podczas użytkowania systemu. Ich nadrzędnym celem jest dostarczenie właściwych rozwiązań administracyjnych, mających
            na celu naprawę zaistniałej sytuacji oraz późniejsze jej przeciwdziałania.
        \end{itemize}
        Przedstawione powiadomienia mogą się zarówno wzajemnie wykluczać, jak i uzupełniać. Alarmy mogą również same definiować jaki rodzaj notyfikacji
        powinien zostać w ich przypadku wykorzystany \cite{monitoring_and_alerting}.
        
        \subsubsection{Wizualizacje}
        W formie graficznej, wykresów oraz diagramów, reprezentuje się serie czasowe tworzone na podstawie metryk. 
        Reprezentacja graficzna metryk nie jest bezpośrednio wykorzystywana w przypadku alarmu,
        niemniej nie umniejsza to jej znaczenia. Tego typu funkcjonalność, często dostarczana z oprogramowaniem
        monitorującym, daje wgląd w stan systemu w czasie rzeczywistym. Poszczególne metryki mogą być
        przeglądane na dowolnym poziomie szczegółowości. Te same dane mogą być przedstawione w formie
        wykresu słupkowego lub kołowego, zależnie od potrzeby. Operatorowi daje
        to możliwość dokładnego prześledzenia stanu systemu w zadanym zakresie czasu, przed lub po
        nastąpieniu awarii. Doświadczony administrator, znający charakterystykę systemu, jest w stanie
        wykryć awarię zanim jeszcze zostanie ona zauważona przez system monitorujący. Przykładowo, ciągle
        rosnące zużycie pamięci może wskazywać, że pewna aplikacja niepoprawnie zarządza przydziałem
        pamięci operacyjnej - nie zwalnia zajętych zasobów. W tym samym momencie, alarm powinien przejść
        w stan aktywny po przekroczeniu co najmniej 80 procent. Administrator jednak widząc, że zużycie pamięci
        stale wzrastało w przeciągu ostatnich 8 godzin, ma szansę zgłosić ten fakt, a zespół programistów
        może wprowadzić poprawki do oprogramowania, które usuną usterkę. Podobne zastosowanie wizualizacji może mieć miejsce dla zużycia przestrzeni dyskowej. Wspomnianą sytuację można przypisać do komponentów
        systemowych niskiego poziomu w stosunku do aplikacji. Programy jednak również można monitorować.
        Dlatego też niepokojącą oznaką aplikacji internetowej może być ciągle wydłużający się czas 
        ładowania strony, wskazujący na problemy z serwerem lub na niezbyt wydajną architekturę samej aplikacji. 